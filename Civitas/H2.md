# H2: De Grote Ontwikkelingen

## Sociale cohesie
**Sociale cohesie** is de interne bindingskracht van een groep. Deze wordt in stand gehouden door **affectieve binding** (wij-gevoel) tussen de leden van die groep. Binnen groepen is sprake van **sociale controle**.

Door **individualisering** neemt de sociale cohesie af. Als je de mate van sociale cohesie wilt bepalen kijk je naar de (hoeveelheid) mensen die niet aan de samenleving deelnemen om elk van de volgende redenen:

  * onwil (opt-out/drop-out)
  * onkunnen
  * discriminatie

## Sociale ongelijkheid
We onderscheiden verschillende soorten ongelijkheid:

  * **politieke** ongelijkheid (machtsverschillen)
  * **culturele en cognitieve** ongelijkheid (verschillen in toegang tot kennis)
  * **economische** ongelijkheid (verschillen in bezit/inkomen)
  * **affectieve** ongelijkheid (verschillen in vermogen tot sociale binding)
  * **militaire** ongelijkheid (verschillen in toegang tot geweldsmiddelen)

Mensen die op een gebied beter af zijn dan anderen beschikken over **privileges**, die gebruikt kunnen worden om macht uit te oefenen over anderen.

**Sociale ongelijkheid** omvat dus verschillen in macht en daarmee verbonden sociale privileges.

Met **sociale stratificatie** wordt de verdeling van de maatschappij in groeperingen (**sociale lagen**) bedoeld.

Het gezin heeft veel invloed op de plaats in de stratificatie. Kinderen nemen een aantal dingen vaak van hun gezin over:

  * **financiëel** kapitaal (inkomen, bezit)
  * **sociaal kapitaal** (sociale connecties)
  * **cultureel** kapitaal (opvattingen, wereldbeeld, etc.)

Verplaatsing tussen sociale lagen wordt **verticale mobiliteit** genoemd. Er bestaat een onderscheid tussen **inter-** (ten opzichte van vorige generatie) en **intra-generatiemobiliteit** (door verandering van beroep).

## Rationalisering en modernisering
**Modernisering** is een samenhangend geheel van veranderingsprocessen na 1800 op economisch, politiek en sociaal gebied waardoor mensen zich minder door tradities laten leiden en meer eigen keuzes kunnen maken.

**Rationalisering** is het steeds verder ordenen en systematiseren van de werkelijkheid met de bedoeling haar voorspelbaar en beheersbaar te maken.

Beide processen hebben positieve en negatieve maatschappelijke gevolgen. Zie voor voorbeelden van modernisering en rationalisering *civitas, blz. 36*.

# A2: Sociale Wetenschappen

## Methode
Bij sociale wetenschappen wordt er gewerkt met de **wetenschappelijke methode**. Soms ontstaan er problemen omdat mensen tijdens een onderzoek vaak beïnvloed worden door de (manier van) vragen en de onderzoekers. Er wordt veel gebruik gemaakt van enquêtes. Deze worden dan ingevuld door grote groepen mensen. Hierbij wordt gestreefd naar een **representatieve steekproef** door de keuze van proefpersonen zo veel mogelijk te spreiden. Vaak wordt er gewerkt met een vast **panel**.

## Takken binnen de sociale wetenschappen
De sociale wetenschappen worden onderverdeeld in drie hoofdtakken met hun eigen onderzoeksgebieden:

  * **politicologie**: politiek (gedrag), grenst aan bestuurskunde
  * **sociologie**: samenleving tussen mensen
  * **antropologie**: oorspronkelijk andere samenlevingen, nu vooral algemene mensenwetenschappen

# H3: Waarden en belangen

## Belangen en waarden
Er zijn twee soorten drijfveren: belangen en waarden. **Belangen** zijn aan bepaalde posities gebonden voordelen waarover groepen onderling concurreren. **Waarden** zijn ideeën die door mensen zo de moeite waard worden gevonden dat ze zich er langdurig voor willen inzetten. Soms bestaat er overlap tussen waarden en belangen. Zie voor een lijst met veelvoorkomende waarden *civitas, blz. 48*. **Idealen** zijn waarden die volgens hun aanhangers de grondslag zouden moeten vormen van de perfecte maatschappij. Idealen kunnen onderdeel zijn van **ideologieën** (waardenstelsels).

### Mensbeelden
**Mensbeelden** zijn ideeën over wat de mens in wezen is (in sociale/capacitaire zin). We kunnen mensbeelden in twee typen verdelen:

  * **Optimistisch**: de mens is van nature sociaal en ieder mens heeft veel (potentiële) talenten
  * **Pessimistisch**: de mens is op eigenbelang uit en talenten zijn ongelijk verdeeld

In ieder mens zijn beide beelden in bepaalde mate aanwezig en de balans tussen beide beelden hangt samen met zijn waarden en belangen.

## Waardensystemen
De waarden die mensen aanhangen passen in een **waardensysteem**. We onderscheiden drie soorten waardensystemen:

  * **Religies**: uitgangspunt is het bestaan van één of meerdere goden en door hen gegeven fundamentele waarden en regels. *Godsbeelden* die nauw aansluiten bij mensbeelden zijn terug te vinden. Er bestaan veel overeenkomsten tussen de grondwaarden van religies. 
  * **Levensbeschouwingen**: uitgangspunt is een combinatie van ideeën over mens en natuur van bovennatuurlijke en/of wetenschappelijke oorsprong. Vaak wordt uitgegaan van meer optimistische mensbeelden.
  * **Ideologieën**: uitgangspunt mensbeelden die uitmonden in samenhangende ideeën over politiek en maatschappij, gegroepeerd rond idealen. Ze vormen de grondslag voor politieke partijen. Een grote groep aanhangers van een ideologie wordt een **stroming** genoemd.

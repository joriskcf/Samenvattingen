# H1: Burgerschap en sociale problemen

## Burgerschap
Bij burgerschap horen een aantal rechten en vrijheden. Deze worden onderverdeeld in vier categorieën:

  * Het **particulier/individueel** burgerschap. Dit omvat vrijheden je leven te leiden zoals je dat wilt (18e/19e eeuw).
  * Het **politiek** burgerschap. Dit gaat over het recht om deel te nemen aan het bestuur (18e/19e eeuw).
  * Het **sociaal** burgerschap. Dit houdt in dat iedereen recht heeft op bepaalde materiële voorzieningen.
  * Het **corporatief** burgerschap. Dit houdt in dat burgers vrij zijn verenigingen te vormen om de maatschappij te beïnvloeden.

Daarnaast zijn er nog drie belangrijke stromingen met verschillende opvattingen over burgerschap:

  1. De **egalitair-liberalistische** opvatting. De nadruk light op individuele vrijheid. Het doel van de staat is het beschermen en faciliteren van deze vrijheid.
  2. De **neo-republikeinse** opvatting. Hier wordt van burgers participatie in de samenleving en politiek verwacht.
  3. De **communitaristische** opvatting. De nadruk ligt hier volledig op (de wil tot) samenwerking en inzet voor de samenleving.

## Sociale problemen
**Sociale problemen** hebben een aantal kenmerken:

  * Grote **groepen** mensen zijn betrokken
  * Er is **particuliere overlast**
  * Ze zijn **niet zelfstandig op te lossen**
  * Er bestaan **meningsverschillen** over
  * Er bestaan **dwarsverbindingen** met andere problemen (ingewikkeld)
Deze kenmerken betekenen dat sociale problemen **moeten worden opgelost door de overheid**, en dat dit een **doorlopend proces** is.

Georganiseerde groepen bevinden zich ergens op de **sociaal-economische driehoek (SE)**, met de volgende hoeken:

  * **Overheid** of *overheidsinitiatief*. Dit bestaat uit de staat en overheidsorganisaties.
  * **Maatschappelijk middenveld** of *niet-commerciële particulier initiatief*. Dit bestaat uit verenigingen met maatschappelijke doeleinden zonder winstbedoelingen.
  * **Markt** of *commerciële particulier initiatief*. Dit bestaat uit ondernemingen met winstbedoelingen.

SE-groepen kunnen samenwerken om hun doelen te bereiken. Politieke partijen zijn onderdeel van het maatschappelijk initiatief, maar leden van de partijen kunnen onderdeel worden van het overheidsinitiatief wanneer zij in de regering komen. Een belangrijk kenmerk van politieke partijen is vanuit welke SE-hoek zij voornamelijk problemen proberen aan te pakken. Ongeorganiseerde groepen vallen buiten de SE.
